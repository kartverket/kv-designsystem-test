import { Meta, Canvas, Controls, Primary } from '@storybook/addon-docs/blocks';
import * as TabsStories from './Tabs.stories';

<Meta of={TabsStories} />

# Tabs

`Tabs` brukes for å la brukeren navigere mellom relaterte deler av innhold, der én seksjon vises om gangen. Dette er en effektiv måte å organisere informasjon på én side uten å belaste brukeren med for mye innhold samtidig.

<Primary />

**Bruk `Tabs` når**

- innholdet kan struktureres uten behov for å laste inn en ny side
- informasjonen med fordel kan deles inn i tydelig merkede seksjoner
- navigasjonen blir enklere når brukeren slipper å forholde seg til alt innholdet samtidig

**Unngå `Tabs` når**

- brukeren trenger umiddelbar oversikt over alt innholdet
- brukeren må kunne sammenligne innhold på tvers av seksjoner
- brukeren skal gjennomføre en stegvis prosess med en viktig rekkefølge
- store datamengder kan føre til treg innlasting
- innholdet like godt kan vises samlet på én side, eller fordeles naturlig på flere sider


## Varianter med eksempler

### Kun ikoner

`Tabs` kan vises med bare ikoner for å gi et mer kompakt uttrykk. Da er det viktig at ikonene er intuitive og har beskrivende titler for skjermlesere. I eksemplet under brukes `Tooltip` rundt `Tabs.Tab` for å tilby forklarende tekst til ikonene.

<Canvas of={TabsStories.IconsOnly} />

### Ikoner med tekst

Kombinasjonen av ikon og tekst gir både visuell og språklig støtte. Ikonene bør være dekorative og merkes med `aria-hidden`.

<Canvas of={TabsStories.IconsWithText} />

## Retningslinjer

`Tabs` skal brukes til å organisere relatert innhold i separate og forståelige seksjoner.

### Alternativer til Tabs

Før du velger `Tabs`, vurder om det er bedre å

- forenkle og redusere innholdet
- fordele informasjonen på flere sider
- samle alt på én side med tydelige overskrifter
- bruke en innholdsfortegnelse for enklere navigasjon

### Beste praksis

- Begrens antall `Tabs` - for mange gjør navigasjonen uoversiktlig, særlig på små skjermer.
- Gi `Tabs` tydelige navn - brukeren skal raskt forstå hva seksjonen inneholder.
- Plasser det viktigste først - prioriter innhold etter brukerbehov.
- Hold `Tabs` på én linje - lange eller mange `Tabs` kan gjøre navigasjonen krevende.
- Unngå deaktiverte `Tabs` - fjern dem helt, eller forklar hvorfor innhold mangler.


## Tekst i Tabs

`Tabs` bør ha korte og presise navn som tydelig beskriver innholdet bak. Dersom det er vanskelig å definere gode titler, kan det tyde på at innholdet ikke er godt nok strukturert.

Ved behov kan en overordnet tittel plasseres over `Tabs`-komponenten. Dette gir en samlet introduksjon og hjelper brukeren å forstå helheten før de navigerer mellom seksjonene.

## Tilgjengelighet

- Hver `Tab` må ha en unik tittel.
- Ved bruk av ikoner, sørg for at de har `aria-hidden`.
- Dersom et `Tabs.Panel` ikke har fokuserbare elementer, får selve panelet fokus.

## Kilde

Løsningen bygger på etablerte prinsipper fra Digdirs og Udirs designsystem. Kartverket viderefører disse med fokus på tydelig struktur, tilgjengelighet og enkel navigasjon.
