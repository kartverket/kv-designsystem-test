import { Meta, Canvas, Controls, Primary } from '@storybook/addon-docs/blocks';
import * as CardStories from './Card.stories';

<Meta of={CardStories} />

# Card

Vi bruker `Card` for å samle og tydelig presentere informasjon eller oppgaver som hører sammen. Den finnes i to varianter og kan inneholde elementer som tekst, bilder, videoer, knapper, tekstfelt og lenker. 

<Primary /> 

**Bruk `Card` når**

- du vil gruppere innhold på en oversiktlig måte
- du vil skille funksjonalitet eller valg skal fra resten av siden
- brukeren skal få en rask visuell inngang til et tema eller en handling, som å navigere til en annen side

**Unngå `Card` når**

- innholdet består av lange tekstblokker eller detaljerte forklaringer
- budskapet er kritisk eller krever høy oppmerksomhet - bruk heller [`Alert`](/docs/components-alert--docs)

## Varianter med eksempler

### Farger og varianter

`Card` støtter alle temafarger og finnes i variantene `default` og `tinted`. Fargevalg bør understøtte innholdets betydning og helheten i grensesnittet.

### Med inndeling

Et `Card` kan deles inn i flere seksjoner ved bruk av `Card.Block`. Seksjonene får skillelinjer, og kan inneholde media som bilder eller video som går helt ut i kanten. Merk at når du bruker `Card.Block` må alt innholdet ligge inni `Card.Block`, og ikke plasseres direkte i `Card`.

<Canvas of={CardStories.Media} />

### Lenkekort

`Card` kan brukes som navigasjonskort for å føre brukeren videre til en ny side.

Se kodeeksempler for anbefalt implementasjon for å sikre riktig semantikk. Legg inn lenken som en `a`-tag i `Heading`-elementet til `Card`. Hele `Card` blir da automatisk klikkbar, og skjermlesere får en [bedre brukeropplevelse enn dersom hele var en lenke](https://adrianroselli.com/2020/02/block-links-cards-clickable-regions-etc.html) fordi kun tittelen blir lest opp som lenketekst.

<Canvas of={CardStories.WithLink} />

### Kort som knapp

Et `Card` kan rendres som en knapp når innholdet er kortfattet og skal åpne en dialog eller utføre en handling på samme side.
Vær oppmerksom på at innholdet i kortet mister semantikk når det brukes på denne måten. Bruk derfor denne varianten med varsomhet.

<Canvas of={CardStories.AsButton} />

### Horisontal visning

Du kan vise `Card` horisontalt når det passer bedre for innholdet eller layouten. Bruk `display: flex` eller `display: grid` for å legge `Card.Block` ved siden av hverandre.

<Canvas of={CardStories.Horizontal} /> 

## Retningslinjer

`Card` er en fleksibel komponent som vi bruker til å strukturere og presentere innhold på en tydelig og visuelt avgrenset måte. Kortet kan inneholde ulike typer innhold, og brukes ofte i oversikter, navigasjon eller for å fremheve enkeltemner.

Følg disse retningslinjene for å sikre at et `Card` er enkelt å bruke og forstå:
- Et `Card` skal oppfattes som en selvstendig, avgrenset enhet. Innholdet skal være helhetlig og relatert til et enkelt emne eller en destinasjon.
- `Card` skal kunne stå alene uten å være avhengig av omkringliggende elementer for kontekst. Det skal gi tilstrekkelig informasjon til å forstå det presenterte innholdet uten eksterne referanser.

## Tekst i Card

- Teksten i et `Card` skal være presis, relevant og støtte brukerens forståelse av hva kortet handler om.
- Formuleringen må tilpasses konteksten - om kortet fungerer som navigasjon, et valg i en prosess eller en del av en informasjonsoversikt.
- Bruk korte, men tydelige titler.
- Sørg for at tittel og beskrivelse henger godt sammen og gir mening med resten av innholdet.
- Unngå unødvendige detaljer. `Card` skal hjelpe brukeren å orientere seg raskt.

## Kilde

Løsningen bygger på etablerte prinsipper fra Digdirs og Udirs designsystem. Kartverket viderefører disse med fokus på tydelig struktur, tilgjengelighet og enkel navigasjon.